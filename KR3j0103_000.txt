# -*- mode: mandoku-view; -*-
#+TITLE: 嬾真子
#+DATE: 2015-08-24 23:23:18.783962
#+PROPERTY: ID KR3j0103
#+PROPERTY: BASEEDITION WYG    
#+PROPERTY: JUAN 提要
<pb:KR3j0103_WYG_000-1a>¶
欽定四庫全書　　　　　子部十¶
　嬾真子　　　　　　　　雜家類三(雜説之屬/)¶
　　提要¶
　　　　(臣/)等謹案嬾真子五巻宋馬永卿撰是編乃¶
　　　　其雜記之書然亦多述劉安世語又開巻冠¶
　　　　以司馬光事書中亦多稱光盖其淵源所自¶
　　　　出也宋史藝文志著録晁陳二家書目乃皆¶
　　　　不載然袁文為建炎紹興間人王楙為慶元¶
<pb:KR3j0103_WYG_000-1b>¶
　　　　嘉泰間人費衮為紹熙開禧間人文甕牖閒¶
　　　　評駁其中印文五字一條楙野客叢書駁其¶
　　　　中承露囊一條衮梁溪漫志駁其漢太公無¶
　　　　名母媪無姓一條是其書未嘗不行于世特¶
　　　　二家偶遺之耳其書末稱紹興六年盖成於¶
　　　　南渡以後中間頗及雜事而考證之文為多¶
　　　　如據漢書王嘉封事謂書無教逸欲有邦教¶
　　　　當作敖謂陶潛游斜川詩開嵗倐五十當作¶
<pb:KR3j0103_WYG_000-2a>¶
　　　　五日與殷晉安别詩本十韻傳本誤脱一韻¶
　　　　東坡亦誤和九韻謂杜甫詩虬鬚十八九字¶
　　　　出漢書丙吉傳謂韓愈感二鳥賦序貞元十¶
　　　　一年誤作十五年又考正曹成王碑衍文訛¶
　　　　字及箋釋句讀謂前漢百官表少府之遵官¶
　　　　據唐百官志當作導官謂成元英莊子疏不¶
　　　　知其時已有縣令誤讀縣為懸解為髙名令¶
　　　　聞謂古者席面之賓乃稱客列座之賓皆稱¶
<pb:KR3j0103_WYG_000-2b>¶
　　　　旅引左傳為證謂二十八宿中亢氐觜三星¶
　　　　韻略皆誤音謂賜酺始趙武靈王謂河鼓之¶
　　　　河當作何謂唐中興頌復復指期復復字本¶
　　　　漢書匡衡傳皆引据確鑿不同臆說其謂離¶
　　　　騷正則靈均乃小名小字雖無所考亦足以¶
　　　　備一解惟頗㕘雜以二氏至謂韓愈亦深明¶
　　　　佛理是亦安世之學喜談禪悦之餘派存而¶
　　　　不論可矣乾隆四十六年四月恭校上¶
<pb:KR3j0103_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
